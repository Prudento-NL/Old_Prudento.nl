---
layout: post
title: Meer verse gemberwortel gebruiken
date: '2017-04-23 08:33'
categories: voedsel_algemeen
---

Gember komt voor in verschillende verschijningsvormen. De verse gemberwortel en de gemberpoeder (djah√©) kom je het meeste tegen in recepten. Ik gebruik bij het koken eigenlijk altijd de "soort" gember die in het recept voorgeschreven staat. ***Maar waarom eigenlijk?*** Is het niet veel lekkerder om verse gember te gebruiken in plaats van allerlei gedroogde of in een potje gepropte varianten?  

Mijn 'gezonde verstand' zegt dat vers altijd beter is. Maar een potje met gemberpoeder is wel makkelijk en dat heb ik eigenlijk altid in huis. Verse gemberwortel heb ik soms wel eens in huis maar wordt voor een klein stukje gebruikt en de rest beland meestal, flink uitgedroogd, in de gft-bak. ***Dat moet anders kunnen!*** Het is tijd om eens op internet te gaan bekijken wat de mogelijkheden zijn.

Als eerste wil ik weten wat de verhouding is tussen het gebruik van verse gemberwortel en het gebruik van de poedervorm. Zoals gewoonlijk verschillen de meningen op internet. Een belangrijke tip is om beter iets te weinig te gebruiken dat iets te veel. Voorlopig houd ik me vast aan de verhouding die te lezen is op de site [aziatische-ingredienten]:
**1 tl gemberpoeder = 2 cm verse gemberwortel**

Om verspilling te voorkomen is het belangrijk om te weten hoe en hoelang je de gemberwortel kan bewaren. Er zijn verschillende manieren die eigenlijk al bekend zijn, zoals bewaren in de koelkast en invriezen. Op de site [gembergezond] wordt voor het bewaren nog een interessante tip gegeven om de gemberwortel in zand te bewaren. Ja, echt waar! Het bewaren in zand is voor normaal gebruik geen optie, maar misschien wel leuk om eens uit te proberen.  
- **Koelkast:** Wikkel de gemberwortel in keukenrol en doe het in een plastic zakje. De bewaartijd is dan ongeveer ***3 weken***.  
- **Invriezen:** Snijd de gemberwortel in stukjes of rasp de gemberwortel voordat je het invriest. Als je stukjes invriest, kan je die raspen op het moment dat je het gaat gebruiken. Ik zie het al gebeuren dat bij het raspen de vingers meegeraspt worden, dus deze methode heeft niet mijn voorkeur. Vooraf raspen lijkt mij veel beter. Als je de geraspte gemberwortel in aluminiumfolie (als een plak of als een worstje) verpakt, kan je makkelijk stukjes afbreken. De ingevroren gemberwortel kan je ***3 maanden*** bewaren.  
- **Drogen:** Ik vind dit niet echt geschikt om toe te passen als je over een koelkast en vriezer beschikt. Je kan dan net zo goed de gedroogde gemberpoeder uit een potje gebruiken. De gedroogde vorm kan je overigens wel 1 jaar bewaren.

Om minder weg te gooien, kan je er ook voor zorgen dat je meer gemberwortel gaat gebruiken. ***Wat zijn de alternatieven?*** Op internet is veel te vinden over het gebruik van gember. Over het algemeen zie je dat gember, naast het gebruik in eten, gebruikt wordt in thee, drankjes (zoals ginger ale) en als 'medicijn' voor het verbeteren van je gezondheid. Voor de details rondom de alternatieven moet je zelf maar even googlen.

[comment]: # (Bronnen gebruikt in het document)
[aziatische-ingredienten]:http://www.aziatische-ingredienten.nl/tag/gember/ "www.aziatische-ingredienten.nl/tag/gember/"
[gembergezond]: http://www.gembergezond.nl/gember-bewaren/ "www.gembergezond.nl/gember-bewaren/"
