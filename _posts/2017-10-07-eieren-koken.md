---
layout: post
title: Eieren koken, maar dan anders
date: 2017-10-07
categories: voedsel_algemeen
---

De meeste van ons weten wel hoe je eieren moet koken.
Het resultaat, hard of zacht gekookt, kan nog wel eens wat probleempjes opleveren.

Ikzelf kook de eieren altijd in een klein laagje water.
De eieren direct in het koude water leggen, deksel op de pan en aan de kook brengen.
Afhankelijk van de grootte van de eieren en hard of zacht gekookt is de kooktijd tussen 6 en 8 minuten.

Nu zag ik laatst op [24Kitchen] het kookprogramma Simply Nigella van [Nigella Lawson] waarin zij een [Egg And Bacon Salad] maakte. Voor de eieren gebruikte ze een andere manier van eieren koken dan dat ik tot nu toe kende.

Nigella deed het volgende:
* Eieren in een pannetje met koud water leggen.
* Aan de kook brengen.
* 1 minuut laten koken.
* De pan van het vuur halen.
* De pan 10 minuten met eieren en water laten staan.
* Nadat de 10 minuten verstreken zijn, de eieren in koud water leggen totdat ze handwarm zijn.

Het resultaat was een zacht gekookt ei waarvan de dooier deels hard en deels vloeibaar was.

Dit vraagt natuurlijk om een experimentje in de eigen keuken.

Ik heb het recept gevolgd zoals het hierboven beschreven staat.
Gedurende de 10 minuten wachttijd had ik het pannetje afgedekt met aluminium folie om de warmte wat meer in de pan te houden.

De eieren waren inderdaad gekookt, maar van een deels vloeibare dooier was bij mijn poging geen sprake. De dooier was hard gekookt. Ik moet nog even verder experimenteren met het aanpassen van de tijden om de juiste hardheid van de dooier te krijgen.

Al met al een prima manier om eieren te koken.
Het grote voordeel vind ik dat de werkelijke kooktijd maar 1 minuut is.
Dit scheelt weer energie en is vooral interessant voor mensen met een beperkte energie voorraad zoals bijvoorbeeld met kamperen.

[comment]: # (Bronnen gebruikt in het document)
[24Kitchen]:http://www.24kitchen.nl/
[Nigella Lawson]:https://www.nigella.com/
[Egg And Bacon Salad]:http://www.foodnetwork.com/recipes/nigella-lawson/egg-and-bacon-salad-recipe-1921974
